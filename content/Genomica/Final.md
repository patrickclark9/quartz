---
publish: true
created: 2026-04-26T10:02:22.273+02:00
modified: 2026-05-31T12:30:27.449+02:00
---

# Applicazioni di NGS

| DNA                                                       | RNA                                                            |
| --------------------------------------------------------- | -------------------------------------------------------------- |
| Risequenziamento genomico (SNP, GWAS)                     | Analisi qualitativa e quantitativa del trascrittoma            |
| De-novo sequencing                                        | Identificazione e caratterizzazione di miRNA e altri ncRNA     |
| Identificazione di varianti strutturali                   | RNA Editing                                                    |
| Interazioni della cromatina 3D                            | Metatrascrittomica (analisi funzionale di campioni ambientali) |
| Epigenomica (stato cromatinico e metilazione)             |                                                                |
| Metagenomica (analisi tassonomica di campioni ambientali) |                                                                |

---

## Genome Resequencing

Consiste nel sequenziare nuovamente l'intero genoma di una specie di cui si ha un genoma di riferimento, permettendo l'identificazione di varianti come SNP, indel e varianti strutturali.

---

## Whole Genome Sequencing (WGS)

Processo in cui si va a determinare l'intera sequenza del DNA di un organismo, incluso il DNA cromosomale e mitocondriale.

---

## Target Enrichment

L'arricchimento consiste nel catturare, o arricchire, specifiche regioni di interesse (esoni, ncRNA, geni specifici) prima del sequenziamento. Le tecniche descritte qui si riferiscono all'arricchimento di **DNA genomico**; per gli ncRNA si utilizzano tecniche differenti data la loro struttura complessa e diversificata.

### Array Hybridization

Si utilizzano probe (piccoli oligonucleotidi sintetici) su un vetrino (array). Il DNA genomico viene introdotto sull'array, dove il DNA target si lega ai probe complementari; il DNA non-target viene rimosso. Il DNA catturato viene poi sequenziato.

### In Solution Hybridization

Il metodo più comune oggi. I probe vengono **biotinilati** e inseriti insieme al DNA genomico in soluzione. Dopo l'ibridizzazione, bead con **streptavidina** legano la biotina, recuperando i probe e il DNA di interesse e permettendo di rimuovere il resto del materiale genomico.

### Molecular Inversion Probe (MIP)

Un oligonucleotide a singolo filamento con le terminazioni complementari al DNA target. Quando si lega al target, si **inverte** formando un cerchio attorno ad esso. Una reazione di gap-filling e ligazione chiude il cerchio. Solo i probe circolarizzati vengono sottoposti a PCR.

---

## Exome Sequencing

![[zzRes/Genomics/Pasted image 20260423183843.png]]

---

## Varianti Strutturali

Varianti strutturali identificabili con sequenziamento di seconda generazione:

- Mutazioni puntiformi (SNP)
- Indel
- Delezioni omozigoti → Copy Number Variation (CNV)
- Delezioni emizigoti → Copy Number Variation (CNV)
- Gain → Copy Number Variation (CNV)
- Punti di breakpoint di traslocazioni
- Patogeni
  ![[Pasted image 20260518143512.png]]

### Workflow di Variant Calling

I dati vengono sequenziati e allineati contro un genoma di riferimento per creare un file **BAM**.

#### Varianti Ereditarie

Si utilizzano 3 BAM: **proband**, **madre** e **padre**. Si effettua un **joint variant calling** (SNV/Indel/SV/CNV), seguito da filtro per rimozione di artefatti e conferma con review manuale. Per le alterazioni **de novo** è necessaria anche la rimozione dei falsi positivi.

#### Varianti Somatiche

Si utilizzano 2 BAM: **tumore** e **controllo (normale)**. Si cercano SNV/Indel/SV/CNA somatiche, si rimuovono gli artefatti e si conferma manualmente.

### Annotazione delle Varianti

WES e WGS producono dati su numerose varianti genetiche, la maggior parte delle quali non è rilevante nel contesto di uno studio su una particolare malattia — non avendo effetto funzionale sulle proteine o a livello sistemico. Tutti gli individui presentano un gran numero di varianti ereditarie e mutazioni de novo, ma solo una piccola frazione impatta effettivamente la funzione proteica o sistemica (es. mutazioni non senso).

L'annotazione di varianti ha come obiettivo produrre **metadati ausiliari** per le variant call grezze filtrate per qualità, al fine di approfondire le varianti che probabilmente hanno un impatto funzionale o sistemico.

> Le linee guida e gli standard per l'identificazione di varianti genetiche sono ancora in sviluppo.

---

## ChIP-Seq

### Protocollo

1. **Cross-linking** con formaldeide — crea legami covalenti tra proteine e DNA (ma anche tra RNA e altre proteine)
2. **Frammentazione della cromatina** — si rompe la cromatina in frammenti di alta qualità, anche al di sotto di **500 bp**, per massimizzare il risultato del genome mapping
3. **Immunoprecipitazione** — si utilizza un anticorpo contro la proteina di interesse, seguito da incubazione e centrifugazione. Questo step permette anche la rimozione di siti di binding non specifici
4. **Recupero e purificazione del DNA** — si effettua l'inversione del cross-link DNA-proteina per separarle, e si estrae e purifica il DNA
5. **Analisi** — si ligano adattatori oligonucleotidici ai frammenti di DNA per prepararlo al sequenziamento massivo

L'ultimo step dipende dalla strategia di sequenziamento:

- **Seconda generazione** — end-repair, ligazione, PCR (cluster o emPCR)
- **Helicos** — aggiunta di coda di poli(A)

### Analisi Bioinformatica

Le short read generate dai frammenti immunoprecipitati (dette **tag**) vengono allineate al genoma. Si studia poi la loro distribuzione:

1. Ogni posizione mappata viene estesa con un frammento di dimensione stimata per generare un **profilo**
2. Il profilo combinato viene analizzato tramite algoritmi di **peak-calling** (es. MACS) per distinguere segnali di binding dal rumore di fondo
3. L'identificazione dei picchi può essere effettuata su qualsiasi profilo generato
   ![[Pasted image 20260518143534.png]]
   ![[Pasted image 20260518143541.png]]

---

## Metagenomica

La metagenomica è lo studio della struttura e della funzione di intere sequenze nucleotidiche isolate e analizzate da tutti gli organismi in un campione "bulk", tipicamente ambientale (es. feci → microbiota). È spesso utilizzata per studiare uno specifico gruppo di microorganismi, come quelli che si trovano sulla pelle umana, nel suolo o nell'acqua.

Tradizionalmente studiati basandosi su colonie clonali coltivate, i recenti studi utilizzano metodologie shotgun per raccogliere campioni di tutti i geni di tutti i membri della colonia di interesse.

---

### Amplicon Metagenomics

Si estrae il **16S rRNA** da molteplici specie. Il sequenziamento di ampliconi è diventato uno strumento potente per studiare la **diversità delle colonie**, effettuando il sequenziamento di parti del:

- **16S rDNA** → per i procarioti
- **ITS** (Internal Transcribed Spacer) → per i funghi

Questo permette la rapida e profonda analisi delle comunità microbiche da campioni ambientali.

#### Workflow

1. Estrazione del DNA dal campione
2. Amplificazione del gene rRNA tramite **PCR**
3. Sequenziamento dei geni rRNA amplificati
4. Clusterizzazione delle sequenze per identità (es. 99%) in unità chiamate **OTU** (Operational Taxonomic Units)
5. Ricerca delle sequenze rRNA tramite **BLAST** contro un database con milioni di sequenze tassonomicamente classificate

![[Pasted image 20260518143600.png]]

---

### Shotgun Metagenomics

Si estraggono short read da **tutte le specie** presenti nel campione, senza targeting specifico di un marcatore.

#### Workflow

1. Raccolta e frammentazione del DNA
2. Sequenziamento del DNA amplificato
3. **Assembly** del genoma tramite metodi di assemblaggio
4. **Gene finding** e annotazione per organizzare le sequenze
5. **Phylogenetic binning** per raggruppare i genomi per specie
6. **Ricostruzione metabolica**

![[Pasted image 20260518143617.png]]

---

### Confronto

|                                | Amplicon                        | Shotgun                          |
| ------------------------------ | ------------------------------- | -------------------------------- |
| **Target**                     | Marcatore specifico (16S, ITS)  | Tutto il DNA del campione        |
| **Informazione**               | Diversità tassonomica           | Tassonomia + funzione metabolica |
| **Costo**                      | Più basso                       | Più alto                         |
| **Complessità bioinformatica** | Minore                          | Maggiore                         |
| **Organismi**                  | Procarioti (16S) / Funghi (ITS) | Tutti gli organismi              |

---

# RNA-seq

RNA-seq è una procedura sperimentale per generare read di sequenza derivate dall'intera molecola di RNA. Può essere usata per costruire una mappa completa del trascrittoma tra tutti i tipi cellulari, perturbazioni e stati. Facilita la scoperta di nuovi trascritti, l'identificazione di geni soggetti a splicing alternativo e la scoperta di espressione allele-specifica.

---

## Preparazione della Libreria

1. Estrazione dell'RNA totale dal materiale scelto (cellula o tessuto)
2. **Arricchimento** tramite:
   - **Poli(A) selection** → arricchisce trascritti con coda poli(A)
   - **Ribodepletion** → rimozione dell'RNA ribosomale
3. Conversione dell'RNA in **cDNA** tramite trascrittasi inversa
4. Ligazione degli adattatori di sequenza alle terminazioni dei frammenti di cDNA
5. Amplificazione tramite **PCR** → libreria pronta per il sequenziamento

---

## Tipi di Trascrittomica

|Tipo|Descrizione|
|---|---|
|**Bulk**|Tutto l'RNA proveniente da tutte le cellule|
|**Single Cell**|RNA isolato per ogni singola cellula|
|**Spaziale**|Include informazioni sulla posizione spaziale 3D del trascritto|

---

## Bulk RNA-seq

### Workflow

1. Allineamento delle read
2. Quantificazione

### Analisi possibili

- Espressione differenziale
- Analisi di ncRNA
- Analisi di isoforme di splicing
- Analisi di eventi di RNA editing
- Eventi di poliadenilazione alternativa

---

### Tipi di Read

|Tipo|Descrizione|
|---|---|
|**Paired-end**|Coppie di read: una forward e una reverse dello stesso trascritto, con un dato numero di nucleotidi in overlap|
|**Single-end**|Read individuali senza una controparte reverse della stessa regione|

---

### Tipi di Librerie

Le librerie di mRNA possono essere **stranded** o **unstranded**.

I protocolli stranded preservano l'informazione riguardante lo strand da cui l'mRNA si è originato — informazione che viene persa nel protocollo unstranded.

|Tipo|Comportamento delle read|
|---|---|
|**Stranded forward**|Le read mappano principalmente sullo stesso strand del gene|
|**Stranded reverse**|Le read mappano principalmente sul filamento opposto|
|**Unstranded**|Le read mappano indipendentemente dall'orientamento → ~50% forward, ~50% reverse|

**Come si ottengono le librerie stranded:**

- **First strand library** → si sintetizza il secondo strand utilizzando **dUTP**, che viene poi rimosso per digestione con **uracil-DNA-glicosilasi**
- **Second strand library** → si rimuove l'RNA dopo la sintesi del filamento template, prima della PCR e del sequenziamento

![[Pasted image 20260518143641.png]]

---

## Read Mapping

Per allineare le sequenze contro il genoma di interesse è necessario un **allineatore spliced-aware** (es. STAR, TopHat2, SOAPSplice).
La problematica sorge fondamentalmente dalle short-reads, che tipicamente sono troppo corte per catturare un'intero esone, quindi è necessaria una soluzione che riesca a ricostruire la struttura dell'RNA originale partendo dai frammenti.

Esistono due approcci generali:

### Exon-First Approach

1. Si mappano le read continuativamente al genoma con un allineatore unspliced
2. Le read non mappate vengono divise in segmenti più corti e allineate indipendentemente

**Vantaggio**: molto efficiente quando solo una piccola porzione di read richiede il secondo step (computazionalmente dispendioso).

**Svantaggio**: le read esoniche possono mappare sia su un gene sia su uno pseudogene, preferendo il gene per la mancanza di mutazioni; una read spliced potrebbe però comunque essere assegnata allo pseudogene (apparendo come esonica), impedendo l'esplorazione di un allineamento spliced ad alto score.

---

### Seed-Extend Approach

Approccio stile BLAST:

1. Le read vengono divise in **k-mer** (seed)
2. Si usa un **FM-index** per trovare ogni possibile locazione dove un seed combacia al reference
3. Le regioni candidate vengono esplorate con metodi ad alta sensibilità: **Smith-Waterman** o estensione iterativa con merging dei seed iniziali, per determinare l'esatto allineamento spliced

**Svantaggio**: in media impiega **8 volte più tempo** dell'exon-first, risultando solo in 1.5 spliced read aggiuntive.

---

## STAR (Spliced Transcripts Alignment to a Reference)

STAR utilizza un approccio basato sui **MMP** (Maximal Mappable Prefixes): per ogni read, cerca la sequenza più lunga che corrisponde esattamente in una o più locazioni sul genoma di riferimento.

### Algoritmo

1. Si trova il primo MMP della read
2. Si ripete la ricerca solo sulla **porzione non mappata** per trovare il successivo MMP
3. Se non viene trovato un match esatto per mismatch o indel, l'MMP precedente viene **esteso**
4. Se l'estensione non produce un buon allineamento, la porzione a bassa qualità o l'adattatore viene **soft-clipped**
5. I seed separati vengono **riuniti** per ricostruire la read completa:
   - Prima si clusterizzano i seed in base alla prossimità con un insieme di seed detti **anchor** (seed non in condizioni di multi-mapping)
   - Poi si riuniscono in base all'allineamento migliore per la read (score dipende da mismatch, indel, gap e tutto ciò che impatta l'allineamento)

> STAR utilizza un **uncompressed Suffix Array** per ricercare velocemente gli MMP contro i genomi di riferimento più grandi. La ricerca sequenziale delle sole porzioni non mappate garantisce l'efficienza dell'algoritmo.

---

## Ricostruzione del Trascrittoma

La ricostruzione del trascrittoma è fondamentale per quantificare esattamente quali trascritti sono stati prodotti, a differenza di quantificazioni a livello del singolo gene, in cui si va ad osservare l'espressione di un singolo gene a prescindere dal trascritto (se canonico o isoforma di splicing).
Un tool come featureCounts produce conte gene-level. Tool come ABySS e Trinity utilizzano strategie di ricostruzione del trascritto per ricostruire esattamente un trascritto specifico (e.g. isoforma 1, isoforma 2 ecc...) da inizio a fine, permettendoci poi di quantificare l'espressione dei singoli trascritti appartenenti ad un gene, non solo il livello di espressione del gene.
Quindi possiamo usare questi tool per l'identificazione di isoforme di splicing ma anche per la scoperta di nuove splice-junctions sconosciute.
Esistono due strategie principali:

### Genome-Guided Approach

1. Si allineano le read contro il genoma di riferimento (STAR, HISAT2) -> BAM file
2. I frammenti allineati dal file BAM vengono assemblati a formare un **grafo dei trascritti**:
   - Gli esoni sono identificati da read sovrapposte su una stessa regione
   - Il grafo viene ricostruito mappando il percorso possibile da un esone all'altro
   - Se il gene presenta isoforme di splicing, allora vanno esplorati i singoli path:
     - Cufflink -> Maximum parsimony -> Numero minimo di path richiesti per spiegare tutte le read e tutte le junction
     - Scripture -> Filtra i path cercando quelli che hanno una read coverage statisticamente significativa
3. Il grafo viene attraversato per produrre i trascritti -> GTF con coordinate del trascritto
4. Si ottengono i **loci genomici** assemblati dall'RNA frammentato

Software: **Cufflinks**, **Scripture**

### Genome-Independent Approach

1. Le read vengono rotte in **k-mer**
2. Si assemblano le read usando la strategia dei **grafi di De Bruijn**
3. Il grafo risultante viene parsato in sequenze intere del trascritto (un **contig**)
4. Le sequenze vengono allineate contro il genoma → si ottengono i **loci genomici** assemblati dall'RNA frammentato

Software: **ABySS** (DNA Assembler), **Trinity** (RNA Assembler)

### Identificazione

Possiamo quindi identificare nuove isoforme di splicing attraverso la detection di note o nuove splice-junctions, oppure per comparazione diretta tra isoforme.

---

## Espressione Genica — Normalizzazione

Le conte di RNA-seq necessitano di normalizzazione prima di poter essere utilizzate. I principali fattori da tenere in considerazione sono:

| Fattore                             | Problema                                                                                                                                    |
| ----------------------------------- | ------------------------------------------------------------------------------------------------------------------------------------------- |
| **Sequencing Depth / Library Size** | Variabilità nel numero di read prodotte per run → fluttuazioni nel numero di frammenti mappati tra campioni                                 |
| **Gene Length**                     | La frammentazione dell'RNA porta i geni lunghi a generare più read rispetto ai trascritti corti, a parità di abbondanza                     |
| **RNA Composition**                 | Pochi geni altamente differenzialmente espressi, differenze nel numero di geni tra campioni, o contaminazione possono introdurre asimmetria |

---

### RPM / CPM (Reads/Counts Per Million)

Normalizza solo per la **profondità di sequenziamento**.

$$\text{RPM/CPM} = \frac{\text{Nr. reads mappate al gene} \cdot 10^6}{\text{Nr. totale reads mappate}}$$

**Vantaggi**

- Comparazione tra conte per uno stesso gene tra repliche dello stesso gruppo
  **Svanataggi**
- NON per comparazione tra geni nello stesso campione
- NON per DE analysis
- Fortemente biased in RNA-seq dove la lunghezza del gene influenza l'espressione

---

### RPKM / FPKM (Reads/Fragments Per Kilobase Million)

Normalizza per **lunghezza del gene** e **profondità di sequenziamento**.

$$\text{RPKM} = \frac{\text{Nr. reads mappate al gene} \cdot 10^3 \cdot 10^6}{\text{Nr. totale reads mappate} \cdot \text{lunghezza gene (bp)}}$$

Dove $10^3$ normalizza per la lunghezza del gene e $10^6$ per la profondità/library size.

| Metrica  | Applicazione                                                                                                                |
| -------- | --------------------------------------------------------------------------------------------------------------------------- |
| **RPKM** | Read single-end                                                                                                             |
| **FPKM** | Read paired-end (due read = un singolo frammento; se una read della coppia non ha mappato, una read = un singolo frammento) |

**Vantaggi**

- Comparazione tra conte di geni diversi nello stesso campione
  **Svantaggi**
- NON per comparazione tra campioni
- NON per DE analysis

---

### TPM (Transcripts Per Million)

Alternativa a RPKM/FPKM. La media è costante ed è proporzionale alla **concentrazione molare relativa** di RNA.

$$A = \frac{\text{Nr. reads mappate al gene} \cdot 10^3}{\text{lunghezza gene (bp)}}$$

$$\text{TPM} = A \cdot \frac{1}{\sum A} \cdot 10^6$$

**Vantaggi**

- Comparazione tra geni nello stesso campione
- Comparazione tra campioni
  **Svantaggi**
- NON per DE analysis

---

## DE Analysis (Analisi dell'Espressione Differenziale)

La DE analysis compara le conte di uno stesso gene tra campioni diversi. La **lunghezza del gene non serve** come fattore di normalizzazione (anzi, potrebbe essere detrimentale). Si usano normalizzazioni che tengono conto solo di:

- **Library Size** — numero di frammenti/read che mappano su un campione. Le differenze potrebbero non avere nulla a che fare con il fenomeno biologico. La lunghezza del gene non è considerata poiché si confronta lo stesso gene tra campioni, non geni diversi tra loro.
- **Library Composition** — alcuni geni potrebbero essere specifici di un campione ma non di un altro. Questo **non è** espressione differenziale. La normalizzazione delle conte aiuta a rimuovere questo tipo di falsi positivi.

**DESeq2** utilizza una normalizzazione chiamata **Median of Ratios**.

### Median of Ratios (DESeq2)

1. **Media geometrica** per ogni gene tra i campioni — più robusta agli outlier rispetto alla media aritmetica: $$\text{GeomMean} = \sqrt{\text{geneCount}\_A \cdot \text{geneCount}\_B}$$

2. **Divisione delle conte per la media geometrica**:

   - Untreated: $\frac{\text{Count}\_\text{untreated}}{\text{GeomMean}}$
   - Treated: $\frac{\text{Count}\_\text{treated}}{\text{GeomMean}}$

3. **Mediana dei rapporti** — si prende la mediana dei rapporti calcolati al passo 2 per ogni condizione (una mediana per untreated, una per treated) → questo è il **size factor**

4. **Divisione delle conte grezze per il size factor**:

   - Untreated diviso per la mediana dei rapporti di untreated
   - Treated diviso per la mediana dei rapporti di treated

## Gene Fusions

Dall'RNA-seq è possibile identificare **fusioni geniche**, come la **BCR:ABL** derivata da una traslocazione reciproca tra chr9 e chr22.

Mentre indel e mutazioni puntiformi possono essere catturate con il Whole Exome Sequencing, i riarrangiamenti genomici richiedono tipicamente WGS. L'RNA-seq fornisce l'**esoma espresso**, catturando solo le regioni genomicamente trascrizionalmente attive, permettendo di identificare riarrangiamenti strutturali senza dover ricostruire l'intero genoma.

### Strategie di Rilevamento

| Approccio | Descrizione |
|---|---|
| **Mapping-first** | Si allineano le read al genoma per identificare read mappate discordanti, che suggeriscono riarrangiamenti |
| **Assembly-first** | Si assemblano direttamente le read in trascritti più lunghi, seguita dall'identificazione di trascritti chimerici consistenti con riarrangiamenti cromosomici |

### Tipi di Read per la Rilevazione

Un riarrangiamento viene misurato da due tipi di evidenza:

- **Read chimeriche** (split o junction read) — hanno un overlap diretto con la junction chimerica del trascritto di fusione
- **Read discordanti** (bridging read pair / fusion-spanning read pair) — ogni read mappa su lati opposti della junction chimerica, senza overlap diretto della junction

> Chimeric reads are ==sequencing reads composed of two or more distinct DNA/RNA segments that originate from different genomic regions or different molecules==. Often called split reads, they can represent genuine biological structural variations (like fusions) or, conversely, technological artifacts produced during sequencing library preparation, such as during PCR amplification.

### Software

- **STAR-fusion** — utilizza gli allineamenti identificati da STAR come chimerici e discordanti per la predizione delle fusioni
- **TrinityFusion** — utilizza read chimeriche e assembly del trascrittoma per ricostruire i trascritti di fusione e identificare candidati

### Note

> La fusion detection è fortemente influenzata dai **livelli di espressione**: livelli troppo bassi (ma anche semplicemente non elevati) riducono la capacità di identificare trascritti di fusione.

Il **sequenziamento long-read** aumenta significativamente la capacità di rilevamento, specialmente per i metodi basati sull'assembly.

---

## Small RNA Detection

L'RNA-seq viene utilizzato anche per la rilevazione di piccoli RNA come i miRNA.

### Preparazione della Libreria

1. **Size-selection** tramite **PAGE** (Polyacrylamide Gel Electrophoresis) — separa e purifica small RNA di dimensioni inferiori a 35 bp
2. Ligazione degli adattatori e trascrizione inversa
3. Secondo ciclo di **size selection** per rimuovere ulteriori RNA
4. Sequenziamento

### Workflow per miRNA

1. (Opzionale) Filtraggio delle read che si allineano contro database di tRNA, snRNA e snoRNA per verificare che le read prodotte non siano appartenenti ad un'altra categoria di RNA
2. Filtraggio delle read per presenza della **sequenza 3'-Linker**
3. Le read con 3'-linker vengono confrontate contro un **database di miRNA noti**
4. Le read senza match vengono analizzate con software come **mirDeep** per l'identificazione di nuovi miRNA:
   - Mappatura delle read non matchate contro il genoma di riferimento
   - Identificazione di cluster di read mappate in una specifica regione genomica
   - **Hairpin test**: avvio di un RNA-folding algorithm (**ViennaRNA**) per verificare se la sequenza si folda naturalmente in uno stem-loop
   - Se forma un hairpin e la read mappa perfettamente al braccio, viene flaggata come potenziale miRNA con uno score

> **isomiRNA** — miRNA di 1 base più lunghi o più corti del reference, dovuti ad errori nel processamento da parte di Dicer.

I nuovi miRNA identificati vengono validati, ad esempio con **Northern Blot**.

---

## circRNA Detection

La rilevazione dei circRNA è più complessa: la forma circolarizzata non è direttamente osservabile da dati di sequenziamento. I circRNA variano per genesi e dimensione rispetto agli RNA lineari, quindi non possono essere purificati semplicemente filtrando per dimensione o sequenza.

### Strategie di Arricchimento

Si utilizzano trattamenti applicabili in ordine diverso:

**rRNA Depletion** — rimozione dell'rRNA (80–90% dell'RNA totale). Fondamentale poiché i circRNA compongono solo lo **0,1%** dell'RNA totale. Metodi principali:

- **Subtractive hybridization** — probe di ssDNA biotinilato si ibridizzano all'rRNA; bead di streptavidina separano gli rRNA marcati dal resto
- **RNase H degradation** — probe di ssDNA si ibridizzano all'rRNA; i duplex vengono degradati dalla RNase H

> La sola rRNA depletion è altamente inefficace perché rimuove solo rRNA, non l'RNA lineare residuo.

**RNase R treatment e/o polyadenylation treatment** — gli RNA lineari vengono resi suscettibili all'RNase R aggiungendo una coda di poli(A) al 3', che funge da punto di binding per l'attività esonucleasica 3'→5' dell'RNase R.

Le tecniche si possono combinare in ordini diversi:

- rRNA⁻ → poli(A) → RNase R
- poli(A) → RNase R → rRNA⁻

> La qualità dell'analisi downstream è estremamente variabile in base ai metodi di arricchimento utilizzati e al loro ordine, influenzando il numero di circRNA purificati, la precisione e la sensitività. Queste variazioni sono dovute alla complessità dei metodi, e quanto essi riescono a purificare circRNA ed eliminare RNA lineari, che interferiscono con l'analisi downstream.

### Rilevazione

- **RT-PCR con primer divergenti** — primer con direzionalità opposta che coprono la **Back Splice Junction (BSJ)**. Amplificano i circRNA ma non le controparti lineari, poiché i primer divergenti diventano convergenti solo se l'RNA è circolare
- **RNA-seq** — post-arricchimento, il campione viene sequenziato. Tool disponibili:
  - Tool per l'identificazione della BSJ (firma molecolare dei circRNA): basati su read splittate o su BSJ pre-definite e sequenze fiancheggianti
  - **Integrated** — Metodi ensemble che integrano e uniscono i risultati di più tool

---

## RNA Editing

Le NGS forniscono un gran numero di sequenze per una data posizione genomica, facilitando la rilevazione di sostituzioni dovute a RNA editing. Si possono usare dati di RNA-seq, genome resequencing ed exome sequencing per:

- Identificazione di nuovi eventi di editing
- Esplorazione di conosciuti eventi A→I

### Strategie di Identificazione

> La vera problematica dell'editing de novo è distinguere SNP da eventi di editing. L'inosina viene letta come G da polimerasi et al. — una sostituzione A→G nell'RNA può essere sia un evento di editing sia una mutazione puntiforme.

> I protocolli **strand-specifici** sono preferiti perché facilitano l'identificazione in regioni con trascritti in overlap generati da strand opposti.

Alcune strategie utilizzate:

**Confronto RNA-seq vs DNA-seq** — se la posizione nel DNA-seq risulta essere una A mentre i trascritti sono predominantemente G, si può identificare un evento di editing con buona confidenza.

**Database di SNP noti** — alternativa meno costosa al DNA-seq; permette di escludere che la variante sia uno SNP invece di un evento di editing.

**Filtri bioinformatici** — in assenza di dati di DNA-seq, si usano filtri per minimizzare i falsi positivi. Questi filtri sono necessari per minimizzare la presenza di errori di sequenziamento e SNP conosciuti.

---

## Il Trascrittoma

L'espressione è altamente **tessuto-specifica**. La distanza tra i cluster dimostra come tessuti simili mostrano profili di espressione simili; all'aumentare della distanza, il profilo di espressione cambia significativamente.

![[zzRes/Genomics/Pasted image 20260425180742.png]]

---

## Single Cell RNA-seq (scRNA-seq)

La **deconvoluzione** di dati RNA-seq consiste in metodi computazionali per stimare le proporzioni relative di differenti tipi cellulari in un campione eterogeneo, basandosi sui profili di espressione genica.
È molto utile per trovare ed identificare profili di espressione genica specifici ad un particolare tipo cellulare/subpopolazione

**Limiti della deconvoluzione:**

- Assenza di marker affidabili cellula-specifici
- Eterogeneità all'interno dei tipi cellulari
- Fattori tecnici (batch-effect, profondità di sequenziamento)
- Assunzione di indipendenza dell'espressione genica tra tipi cellulari diversi
  Le nuove tecnologie permettono l'analisi dell'RNA a livello della singola cellula (**scRNA-seq**).

### Workflow

1. Dissociazione delle cellule dal tessuto (disaggregazione meccanica e dissociazione enzimatica con collagenasi e DNasi — il risultato dipende strettamente dal tessuto e va determinato empiricamente)
2. Estrazione dell'RNA e preparazione delle librerie per i diversi tipi cellulari
3. Pooling e sequenziamento
4. Allineamento delle read al genoma di riferimento
5. Ricostruzione del profilo di espressione per cellula (livelli di espressione del gene $k$ per la cellula $j$)
6. **Clustering** dei profili di espressione per identificare i tipi cellulari

### Strategie di Cattura delle Cellule

La strategia utilizzata per la cattura determina il throughput (in numero di cellule), la qualità e la riproducibilità dell'esperimento

| Metodo                         | Throughput | Note                                                                                                                                                   |
| ------------------------------ | ---------- | ------------------------------------------------------------------------------------------------------------------------------------------------------ |
| **Microtitre plate**           | Basso      | Isolazione in pozzetti (microdissezione o FACS); identifica cellule danneggiate e doublet; molto dispendioso in tempo per cellula                      |
| **Microfluidic array-based**   | Medio      | Sistema integrato cattura + reazioni chimiche; solo ~10% delle cellule catturate; nanopozzetti dimensione-specifici → possibile bias sul campionamento |
| **Microfluidic droplet-based** | Alto       | Metodo più popolare; incapsula singole cellule in goccioline da ~1 nL con un bead; costo ~0,05 USD/cellula                                             |

Il **Fluidigm C1** è il dispositivo più comune per la preparazione di campioni single-cell: processa fino a 800 cellule individuali in parallelo tramite microvalvole per lisi, trascrizione inversa, amplificazione e altri trattamenti.

Le **droplet microfluidiche** seguono una distribuzione di Poisson nell'incapsulazione delle cellule, minimizzando il rischio di incapsulare più cellule in una singola gocciolina.

### Library Preparation (Droplet)

| Strategia   | Descrizione                                          |
| ----------- | ---------------------------------------------------- |
| **inDrop**  | Droplet microfluidiche con bead barcoding in idrogel |
| **dropSeq** | Simile a inDrop ma con bead in resina dura           |
| **10x**     | Combinazione di inDrop + dropSeq                     |

### Library Sequencing

Ogni libreria contiene:

- **Barcode** → identifica la cellula
- **UMI** (Unique Molecular Identifier) → identifica il gene
  Le cellule vengono raggruppate per barcode e si contano gli UMI unici per ogni gene in ogni cellula.

### Applicazioni

- Profilazione single-cell
- Espressione differenziale
- Fattori di trascrizione
- Cell-cell interaction
- Disease-specific population
- Lineage trajectory reconstitution
- Cellule staminali cancerogene
